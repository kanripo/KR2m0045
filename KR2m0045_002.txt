# -*- mode: mandoku-view; -*-
#+TITLE: 熬波圖
#+DATE: 2015-08-24 22:52:36.993303
#+PROPERTY: ID KR2m0045
#+PROPERTY: BASEEDITION WYG    
#+PROPERTY: JUAN 卷下目録
<pb:KR2m0045_WYG_002-1a>¶
欽定四庫全書¶
　熬波圖卷下　　　　　　　元　陳椿　撰¶
　　篩水晒灰圖第二十二¶
　　扒掃聚灰圖第二十三¶
　　擔灰入淋圖第二十四¶
　　淋灰取滷圖第二十五¶
　　滷船鹽&KR0657;圖第二十六¶
　　打滷入船圖第二十七¶
<pb:KR2m0045_WYG_002-1b>¶
　　擔載運滷圖第二十八¶
　　打滷入團圖第二十九¶
　　樵斫柴薪圖第三十¶
　　束縛柴薪圖第三十一¶
　　砍斫柴玍圖第三十二¶
　　塌車&KR0008;車圖第三十三¶
　　人車運柴圖第三十四¶
　　&KR0008;車運柴圖第三十五¶
<pb:KR2m0045_WYG_002-2a>¶
　　鐡盤模様圖第三十六¶
　　鑄造鐵柈圖第三十七¶
　　砌柱承柈圖第三十八¶
　　排湊盤面圖第三十九¶
　　煉打草灰圖第四十¶
　　装泥柈縫圖第四十一¶
　　上滷煎鹽圖第四十二¶
　　撈晒撩鹽圖第四十三¶
<pb:KR2m0045_WYG_002-2b>¶
　　乾柈起鹽圖第四十四¶
　　出扒生灰圖第四十五¶
　　日収散鹽圖第四十六¶
　　起運散鹽圖第四十七¶
#+PROPERTY: JUAN 卷下
<pb:KR2m0045_WYG_002-3a>¶
¶
<pb:KR2m0045_WYG_002-4a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-4b>¶
　　篩水晒灰　攤灰篠匀之後遇有風起必致吹刮¶
　　竈丁用長柄浣料舀水於上風颺水篩潑周遍令¶
　　灰沾地庶免風吹失散¶
風日太燥灰欲飛灰底太濕生地衣老丁調停視乾濕¶
或晒或洒隨其宜長撩取水信手潑灰不至死長含濕¶
水匀不燥亦不濕明朝滷成鹹到骨¶
<pb:KR2m0045_WYG_002-5a>¶
¶
<pb:KR2m0045_WYG_002-6a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-6b>¶
　　扒掃聚灰　竈丁晒灰纔至午後灰已成鹹丁工¶
　　老幼男女分布塲上用掃帚木扒掃閉推聚成堆¶
　　夏月一日成鹹冬月二三日方得成功¶
掃開掃閉秃千帚推去扒來穿兩肘百堆千堆亂人行¶
一嘗再嘗鹻人口千夫上塲争晒灰晒灰亦有髙低手¶
爾曺慎勿歎苦辛明日成鹽此其母¶
<pb:KR2m0045_WYG_002-7a>¶
¶
<pb:KR2m0045_WYG_002-8a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-8b>¶
　　擔灰入淋　灰已掃聚成堆纍纍滿塲每淋約三¶
　　十擔以灰塲闊狹淋墶大小為則各各挑擔入淋¶
　　先用生灰一擔鋪底却着所晒鹹灰傾入滿了又¶
　　用生灰一擔盖面用脚蹅踏堅實實則滷易流虚¶
　　則滷不下却束草一把於上然後以浣料舀鹹水¶
　　自束草上澆淋使灰不為水衝動用水之多少酌¶
　　量灰之鹹淡為凖¶
一淋灰半濕再淋灰欲泣三淋四淋灰底透竹筧通池¶
<pb:KR2m0045_WYG_002-9a>¶
如雨集閒投石蓮就滷試三蓮四蓮直沉入丁夫閒少¶
辛苦多却恐無灰可相接¶
<pb:KR2m0045_WYG_002-10a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-10b>¶
　　淋灰取滷　所収鹹灰入淋澆水足則下滷流入¶
　　淋邉井内要知滷之鹹淡必用蓮管秤試如四蓮¶
　　俱起其滷為上淋過淡灰次日再晒　管蓮之法¶
　　採石蓮先於淤泥内浸過用四等滷分浸四處㝡¶
　　鹹䴮滷浸一處(第一/等)三分滷浸一分水浸一處(第/二)¶
　　(等/)一半水一半滷浸一處(第三/等)一分滷浸二分水¶
　　浸一處(第四/等)後用一竹管盛此四等所浸蓮子四¶
　　放於竹管内上用竹絲隔定竹管口不令蓮子漾¶
<pb:KR2m0045_WYG_002-11a>¶
　　出以蓮管汲滷試之視四管蓮子之浮沉以别滷¶
　　鹹淡之等¶
扻灰上擔去復還傾灰滿淋髙如山小池畜水待澆潑¶
外面雖濕中央乾灰如命脉滷如血血與命脉相流連¶
便湏載滷入團去官司明日催装柈¶
<pb:KR2m0045_WYG_002-12a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-12b>¶
　　滷船鹽&KR0657;　滷船運滷入團鹽&KR0657;載鹽上倉滷船¶
　　其身淺易於牽運鹽&KR0657;上有摧槽橄板鎖封闗防¶
　　船艕(艕同榜/竝船也)官為印烙¶
大&KR0657;(&KR0657;音貂/吴船也)小&KR0657;名雖共鹽&KR0657;滷船各適用滷船淺淺¶
搆作艙鹽&KR0657;實實装其&KR1299;(&KR1299;音洞博/雅舟名)灰滷附團便且輕¶
鹽鹺到倉逺而重也無橈槳與風㠶篾纜牛牽運防送¶
<pb:KR2m0045_WYG_002-13a>¶
¶
<pb:KR2m0045_WYG_002-14a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-14b>¶
　　打滷入船　撁運滷船至灰塲邉河内泊住工丁¶
　　用浣料将井内淋到滷水用竹管引流放入船用¶
　　牛牽運至團¶
大池小池無着處相呼上滷入團去&KR0008;船滿載百餘石¶
&KR0008;船塞港百餘隻㸔船人丁暫得閑牽牛從此無餘力¶
㝡喜長年老怕事滿船不敢偷涓滴¶
<pb:KR2m0045_WYG_002-15a>¶
¶
<pb:KR2m0045_WYG_002-16a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-16b>¶
　　擔載運滷　攤塲有逺有近有髙有低不通船隻¶
　　則桶擔挑負河港便當則用牛船搬載¶
擔夫負擔赬兩肩兩牛拽船行且鞭人力不甘牛有力¶
岸傍水底争相先牛肥且健不惜力擔夫惟愁桶底穿¶
日西比及到團前牛却長嘆人無言¶
<pb:KR2m0045_WYG_002-17a>¶
¶
<pb:KR2m0045_WYG_002-18a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-18b>¶
　　打滷入團　牛船載滷至團邉港内泊住工丁将¶
　　綰料就船舀起滷水傾於墻脚下元置竹管内引¶
　　放入團中從各枝分小渠内流入各池中停頓¶
團前運滷船衘尾上滷分溝入團裏長筧短筧斷復連¶
行地滔滔如注水今年天道好晒灰那更淋灰清徹底¶
試來入口十分鹹守煎歡賞管煎喜¶
<pb:KR2m0045_WYG_002-19a>¶
¶
<pb:KR2m0045_WYG_002-20a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-20b>¶
　　樵斫柴薪　辦鹽柴為本向者額輕蕩多今則額¶
　　重蕩少為因鹽額愈増而蕩如舊故也春首柴苗¶
　　方出漸次長茂雇人㸔守不得人牛踐踏謂之看¶
　　青及過五月小暑梅雨後方可樵斫間有缺柴之¶
　　家未待四月柴方長尺許已斫之矣雇募人夫入¶
　　蕩砍斫人夫手将鐵鐄(鐄音横廣/韻鎌也)脚着木履為蕩¶
　　内柴根刺足難於行立也上則月分滷醎毎鹽一¶
　　引用柴百束下則時月滷淡用柴倍其數至如四¶
<pb:KR2m0045_WYG_002-21a>¶
　　五月乏柴則買大小麥桿柴接濟煎燒浙西為有¶
　　官蕩每引工本比浙東減五兩¶
黄茆白葦地一望百餘里長鐄瑩如雪動手即披靡縱¶
横卧荒野海風吹不起雖有菅與蒯亦毋棄憔悴¶
<pb:KR2m0045_WYG_002-22a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-22b>¶
　　束縛柴薪　雇募夫丁砍斫柴薪用草义翻晒三¶
　　兩日候乾用木柧(柧與觚同說文徐/鍇曰三稜為柧)兒聚方用茅¶
　　撚束縛成箇毎箇六尺圍圓逐箇搬擔堆㳫在蕩¶
　　别雇人夫牛車搬運遇雨則柴腐爛不敖火力用¶
　　茅撚以軟細茅柴攪為單股繩索長七尺餘¶
平明加束縛委地何紛紛一畝當㡬束一束當㡬斤一¶
際萬餘束際際(俗呼一堆/為一際)連青雲餘草任狼藉待與樵¶
者分¶
<pb:KR2m0045_WYG_002-23a>¶
¶
<pb:KR2m0045_WYG_002-24a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-24b>¶
　　砍斫柴玍　亡宋年間官撥草蕩此時鹽數少近¶
　　年累䝉官司増添鹽額别無添撥草蕩以是每歲¶
　　煎鹽不敷才至起火便行缺柴三四月間柴苗方¶
　　長尺許已是開蕩樵斫至八九月内已無接濟不¶
　　免多募人丁工具将蕩内茅根玍(玍字字書韻書/俱不載未詳)¶
　　柴再行刮削砍斫用茅撚三務縛束名曰横包柴¶
　　搬擔堆垜陸續搬運入團¶
黄茅斫盡鹽未足官司熬熬催火伏有錢可買鄰塲柴¶
<pb:KR2m0045_WYG_002-25a>¶
無錢之家守鹽哭茅根得雨力未衰昨日猶短今日齊¶
亂包急束少作堆三寸五寸尋柴玍¶
<pb:KR2m0045_WYG_002-26a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-26b>¶
　　塌車&KR0008;車　運柴必用&KR0008;(&KR0008;字字書韻書/俱不載未詳)車塌車¶
　　二車大小各隨其製皆用樟榆等硬木做造方可¶
　　耐久管車輪軸頭處每輛用生鐵鑄成鐵管四箇¶
　　穿套在車機内籠軸其中庶耐轉軸名曰團穿有¶
　　力之家則造&KR0008;車無力之家用塌車盖&KR0008;車用費¶
　　牛力倍於塌車數倍故也¶
千牛宻攢蹄車聲雷長堤擔夫欲争道長驅與之齊束¶
草如山髙牧子猶嫌低陸地行尚可可憐行深泥¶
<pb:KR2m0045_WYG_002-27a>¶
¶
<pb:KR2m0045_WYG_002-28a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-28b>¶
　　人車運柴　各柈為日責火伏鹽所拘柴薪搬運¶
　　不迭若無積柴則隂雨缺為燒用縱有團外柴薪¶
　　卒急不得入團團内若還多積各柈舉皆起火地¶
　　叚窄狭恐引延燎之患自早至暮夜以繼日丁工¶
　　車輛交馳運趕柈尚慮不敷自非廣募丁工安能¶
　　成效¶
塌車無兩輪陸地行如飛肩拖與背負右挽仍左推家¶
家牛正忙不念人力疲運柴恐不迭一日知㡬回¶
<pb:KR2m0045_WYG_002-29a>¶
¶
<pb:KR2m0045_WYG_002-30a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-30b>¶
　　&KR0008;車運柴　附團塗蕩值雨則逺近浸濘或深蕩¶
　　隔渉溝港塌車人擔難於搬夯(夯呼講切近壑上/聲人用力以堅舉)¶
　　(物也一曰北/音讀如抗)&KR0008;車輪軸團轉易於牽運每輛可運¶
　　柴五十束塌車止載十五束¶
平明驅羣牛駕以大小車車上何所有束束黄茅柴行¶
行亦良苦牧豎不停撾空車晚歸去牛背載寒鴉¶
<pb:KR2m0045_WYG_002-31a>¶
¶
<pb:KR2m0045_WYG_002-32a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-32b>¶
　　鐵盤模様　盤有大小闊狹薄則易裂厚則耐久¶
　　浙東以竹編浙西以鐵鑄或篾或鐵各隨其宜柈¶
　　大塊數則多少者盤縫却省邉際龜脚靠閣柈墻¶
　　以篾為者止可用三二日焚燬繼成棄物則應酬¶
　　官事而已終不如鐵鑄者可熬烈火烹鍊也¶
方盤雖薄容易裂圓鑊雖深又難熱不方不圓合而分¶
様自兩淮行兩浙洪爐一鼓焰掀天収盡九州無寸鐵¶
明朝火冷合而觀疑是沅江九肋鼈¶
<pb:KR2m0045_WYG_002-33a>¶
¶
<pb:KR2m0045_WYG_002-34a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-34b>¶
　　鑄造鐵柈　鎔鑄柈各隨所鑄大小用工鑄造以¶
　　舊破鍋鑊鐵為上先築鑪用瓶砂白磰炭屑小麥¶
　　穂和泥實築為鑪其鐡柈沉重難秤斤兩只以秤¶
　　鐵入爐為則每鐡一斤用炭一斤總計其數鼓鞴¶
　　煽鎔成汁候鐡鎔盡為度用栁木棒鑽爐臍為一¶
　　小竅煉熟泥為溜放汁入柈模内逐一塊依所欲¶
　　模様㵼鑄如要汁止用小麥穂和泥一塊於杖頭¶
　　上抹塞之即止柈一面亦用生鐵一二萬斤合用¶
<pb:KR2m0045_WYG_002-35a>¶
　　鑄冶工食所費不多¶
大柈大小十餘片中盤四片小盤二誰将紅爐生鐵汁¶
㵼入模中隨巨細神槌擊後皆有用良冶収功在零碎¶
閒看爐鞴棄荒郊當時閙熱今如水¶
<pb:KR2m0045_WYG_002-36a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-36b>¶
　　砌柱承柈　装柈之時每一柈先用大磚一千餘¶
　　片向竈肚中間砌磚柱二行昔者鐵鑄為柱竈口¶
　　前後各砌二磚柱為門柈外周圍用土墼疊為墻¶
　　壁從地髙二尺餘堅固築打閣柈於上三五日一¶
　　次别換砌装¶
灰泥煉得如蒸土巨磚為駞石為虎四垠打就圍火城¶
中間屹立承柈柱此時築打不加工他日難禁大火聚¶
滿盤白雪積如山不比金莖但承露¶
<pb:KR2m0045_WYG_002-37a>¶
¶
<pb:KR2m0045_WYG_002-38a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-38b>¶
　　排凑盤面　盤有大小不等或如木梳片或三角¶
　　或四方或長條或小碎工丁數十人用扛索杪木¶
　　奮力舉鐵塊排揍成盤周圍閣所築土墻上其中¶
　　各磚柱上或有短小鐡塊閤不及磚柱者先用鐵¶
　　打成塊臂模様名曰柈駝以曲頭撘兩旁大鐵塊¶
　　上以凹身閣小片凑補成圓&KR0008;&KR0008;(&KR0008;字疑搘字之/訛  &KR0008;廣韻私)¶
　　(盍切音&KR3271;/攱起也)平正¶
形模本渾淪何乃散而聚世無烏獲力萬鈞未易舉片¶
<pb:KR2m0045_WYG_002-39a>¶
叚合凑成冶工費鎔錮雖曰小鐵駝能補空缺處¶
<pb:KR2m0045_WYG_002-40a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-40b>¶
　　煉打草灰　如遇装柈先用茒柴絞成大索却寸¶
　　寸刴碎和生灰畧入少滷潤灰不令飛動却敎竈¶
　　丁遶圍羣坐各將木棒於草灰上不住手鞭打三¶
　　二日臨用時再和石灰三斛加以醎滷打和稠黏¶
　　以塗柈縫¶
草灰將何用鞭打不停手明朝装柈時泥箯䕶柈口壮¶
夫打鞭千百折煉得白灰成黑雪誰知只是爐與篾泥¶
向盤邉堅似鐵¶
<pb:KR2m0045_WYG_002-41a>¶
¶
<pb:KR2m0045_WYG_002-42a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-42b>¶
　　装泥柈縫　鐡柈既凑完備縫闊者四五寸狹者¶
　　一二寸先束小柴把塞滿縫内以小竹扦穿定次¶
　　上滷和所打熟灰逐縫塗滿周遭乃用蘆箯髙五¶
　　六寸圍轉亦用草灰褁塗其内以大牛骨箆砑掠¶
　　光實畧以十餘束柴焚火使灰畧堅却㧞去竹扦¶
　　又用骨箆蘸滷再砑竹川孔無縫頻以草帚蘸滷¶
　　刷縫使骨箆頻砑一面燒火候縫稍堅即上滷矣¶
　　必三五日再装一次¶
<pb:KR2m0045_WYG_002-43a>¶
三長四短鑄盤片五合六聚凑盤面老丁自有生銲藥¶
灰日千舂泥百煉深深抹縫工補插五六烏金小駝健¶
補虚架滿茍目前安得天地為爐隂陽炭¶
<pb:KR2m0045_WYG_002-44a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-44b>¶
　　上滷煎鹽　柈面装泥已完滷丁輪定柈次上滷¶
　　用上竹管相接於池邉缸頭内将浣料舀滷自竹¶
　　管内流放上柈滷池稍逺者愈添竹管引之柈縫¶
　　設或渗漏用牛糞和石灰掩捺即止¶
竹筩㵼滷初上盤今日起火齊著團日煎月煉不得閒¶
却愁火急柈易乾炎炎火窖去地三尺許海波頃刻熬¶
出素烹煎不顧寒與暑半是竈丁流汗雨¶
<pb:KR2m0045_WYG_002-45a>¶
¶
<pb:KR2m0045_WYG_002-46a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-46b>¶
　　撈灑撩鹽　煎鹽旺月滷多味醎則易成就先安¶
　　四方矮木架一二箇(名撩/床)廣五六尺上鋪竹篾㸔¶
　　柈上滷滚後将掃帚於滚柈内頻掃木扒推閉用¶
　　鐵剗撈漉欲成未結糊塗濕鹽逐一剗挑起撩床¶
　　竹篾之上瀝去滷水乃成乾鹽又攙生滷頻撈鹽¶
　　頻添滷如此則晝夜出鹽不息比同逐一柈燒乾¶
　　出鹽倍省工力若滷太醎則洒水澆否則柈上生¶
　　蘖如飯鍋中生煿焦通寸許厚湏用大鐵槌(一名/柈槌)¶
<pb:KR2m0045_WYG_002-47a>¶
　　逐星敲打剗去了否則為蘖所隔非但滷難成鹽¶
　　又且火𦂳致損盤鐵¶
火伏上則鹽易結日烈風髙勝他月欲成未成乾又濕¶
撩上撩床便成雪盤中滷乾時時添要使柈中常不絶¶
人面如灰汗如血終朝徹夜不得歇¶
<pb:KR2m0045_WYG_002-48a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-48b>¶
　　乾柈起鹽　下中則月滷水淡薄結鹽稍遲難施¶
　　撩鹽之法直湏待柈上滷乾已結成鹽用鐵剗起¶
　　其柈厚重卒未可冷丁工着木履於熱柈上行走¶
　　以掃帚聚而收之¶
大柈未冷火初歇輕輕剗柈休剗鐵有如昨夜未完月¶
妖蟆食破圓還缺又如水晶三角片又如蒸餅十字裂¶
正愁天上多苦霧却喜海濵有醎雪¶
<pb:KR2m0045_WYG_002-49a>¶
¶
<pb:KR2m0045_WYG_002-50a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-50b>¶
　　出扒生灰　攤灰所晒醎灰湏日増添生灰剌和¶
　　為母當燒火時扒(扒集韻布㧞切音八史記/掊視得鼎索隐曰掊扒也)出柈¶
　　肚生灰半滅未過者以水澆潑存性工丁不分男¶
　　婦逐擔挑出攤塲頭堆積以多為貴凖備每日消¶
　　用¶
死灰不復燃生灰猶未死昨朝火窖中今日冷如水莫¶
嫌灰擔重積灰那忍棄晒乾再下淋又作還魂鬼¶
<pb:KR2m0045_WYG_002-51a>¶
¶
<pb:KR2m0045_WYG_002-52a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-52b>¶
　　日收散鹽　竈丁接柈煎鹽輪當柈次周而復始¶
　　且如一户煎鹽了畢主户則斛收見數入團内倉¶
　　房收頓依驗多寡俵付工本口粮以勵勤惰¶
一日煎㡬何一日收㡬多但憂辦不上不獨遭譏訶日¶
課有工程官事無蹉跎月月無虚申不敢連司鹺¶
<pb:KR2m0045_WYG_002-53a>¶
¶
<pb:KR2m0045_WYG_002-54a>¶
　¶
　¶
　¶
　¶
　¶
　¶
　¶
　¶
<pb:KR2m0045_WYG_002-54b>¶
　　起運散鹽　各團日煎散鹽數多柈竈内及倉厫¶
　　盈滿必隨時起運赴總倉以備支装每日丁工擔¶
　　挑下船各家用印關防官設軍人輪流沿途防送¶
　　到倉交收¶
散鹽如積雪地上數百堆闗防少不宻團門或夜開多¶
備牛與船加以人力推總倉有統攝不招還自來¶
